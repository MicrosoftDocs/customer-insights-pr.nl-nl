---
title: Werken met tags en kolommen
description: Werken met tags en kolommen om lijstweergaven te ordenen
ms.date: 03/25/2022
ms.subservice: audience-insights
ms.topic: overview
author: v-wendysmith
ms.author: v-wendysmith
ms.reviewer: v-wendysmith
manager: shellyha
searchScope:
- ci-customers-page
- ci-enrichment-details
- ci-segments
- ci-segment-details
- customerInsights
ms.openlocfilehash: c0d23a74b5ca68162ee21307705b1f781a7eb97e
ms.sourcegitcommit: b515120bebd2638f2639004422cee3cff42fbdf7
ms.translationtype: HT
ms.contentlocale: nl-NL
ms.lasthandoff: 05/24/2022
ms.locfileid: "8800553"
---
# <a name="work-with-tags-and-columns"></a>Werken met tags en kolommen

Organiseer lijsten met behulp van tags en kolommen om snel en gemakkelijk gegevens te vinden en de gegevens te bekijken zoals u dat wilt.

Tags en kolommen worden momenteel ondersteund met **[segmenten](segments.md)** en **[meetcriteria](measures.md)**.

## <a name="manage-tags"></a>Tags beheren

Een tag is een label dat wordt gebruikt om items zoals segmenten of meetcriteria te categoriseren en te ordenen. Voeg bijvoorbeeld een tag toe aan segmenten die deel uitmaken van een specifieke campagne. Vervolgens kunt u op die tag filteren om snel en gemakkelijk de segmenten voor de campagne te identificeren.

U kunt tags van een item bekijken, toevoegen en verwijderen. Voeg tags toe terwijl u een item maakt. Beheer tags na het maken vanuit de lijstweergave. Een item kan maximaal 20 tags bevatten.

1. Ga naar de lijstweergave. Ga bijvoorbeeld naar **Segmenten**.

1. Selecteer het item waarvan u de tags wilt beheren.

1. Selecteer het verticale weglatingsteken (&vellip;) en selecteer vervolgens **Tag**.

   :::image type="content" source="media/segments_list_tag.png" alt-text="Geselecteerd segment met vervolgkeuzelijst met opties en beschikbare opties."lightbox="media/segments_list_tag.png":::

1. Kies vanuit het deelvenster **Tags bewerken** een van de volgende opties:

   - Als u een bestaande tag aan het item wilt toevoegen, typt u een deel van de naam in het vak **Tags** totdat u de gewenste tag ziet. Selecteer de tag.
   - Als u een tag wilt maken, typt u de naam in het vak **Tags** en selecteert u **Nieuwe tag maken** of drukt u op **Enter**. De nieuwe tag wordt aan het item toegevoegd.
   - U kunt een tag verwijderen door **X** te selecteren naast de naam van de tag.

   :::image type="content" source="media/edit_tags.png" alt-text="Dialoogvenster Tags bewerken om tags toe te voegen of te verwijderen.":::

1. Selecteer **Toepassen**.

## <a name="filter-on-tags"></a>Filteren op tags

Gebruik tags om uw lijst met items te filteren.

1. Ga naar de lijstweergave. Ga bijvoorbeeld naar **Segmenten**.

1. Selecteer **Filter** in de rechterbovenhoek van de pagina.

1. Zoek en selecteer de tags waarop u wilt filteren.

1. Selecteer **Toepassen**. Alleen records die overeenkomen met de filtertags worden weergegeven. Uw filterselectie wordt bewaard totdat u zich afmeldt bij deze sessie of van browser wisselt.

1. U kunt het filter te wissen door **Filter** en **Alles wissen** te selecteren.

## <a name="customize-columns"></a>Kolommen aanpassen

Pas kolommen aan om uw lijst met items te ordenen. U kunt kolommen toevoegen of verwijderen en de volgorde van de kolommen wijzigen.

1. Ga naar de lijstweergave. Ga bijvoorbeeld naar **Segmenten**.

1. Selecteer **Kolommen** in de rechterbovenhoek van de pagina.

   :::image type="content" source="media/edit_columns.png" alt-text="Dialoogvenster Kolommen bewerken om kolommen toe te voegen, te verwijderen of opnieuw te ordenen.":::

1. Voeg kolommen toe, verwijder ze of verplaats ze.

1. Selecteer **Toepassen**.
